---
weight: 1
bookFlatSection: false
title: "Bevezetés"
---

# Bevezetés

Amikor manapság Mesterséges Intelligenciáról beszélünk, többnyire a Gépi Tanulásra gondolunk, amit Statisztikus Tanulásnak is neveznek. A Gépi Tanulás módszereivel nagyon látványos eredményeket lehet elérni, ugyanakkor komoly hátránya, hogy a tanulás során keletkezett eredmények elemzése, magyarázata ember számára szinte egyáltalán nem, vagy csak nehezen értelmezhető.

A Gépi Tanulás azonban csak az egyik lehetséges megközelítés. Korábban, az MI kutatások kezdetén, az 50-es 60-as években a fő csapásirány a szimbolikus megközelítés volt. Előnye, a Gépi Tanulással szemben, hogy ember számára is átlátható a tanulás eredménye, a tudás, és a következtetési folyamat egésze jól leírható, a klasszikus programozáshoz hasonló eszközökkel. Ebbe a kategóriába sorolhatóak a szemantikus web technológiák A szimbolikus módszerek nagy hátránya, hogy az emberi intelligenciával összemérhető tudás, olyan méretű adatbázisokat igényel, ami az eddig kifejlesztett szimbolikus technológiákkal nem működtethető hatékonyan, a következtetés számításigénye és ezáltal a futási idő túlságosan nagy.

Ahhoz, hogy az emberi intelligenciához közelítő, valóban intelligens rendszereket hozzunk létre, elengedhetetlenül szükséges két összetevő:
1. A rendszer képessége az irányított és önálló tanulásra,
2. A tudás konverziójára a rendszer "agyában" lévő, belső reprezentáció és a szimbolikus térbeli (ember által is érthető és szerkeszthető) reprezentáció között.

A tudás szimbolikus reprezentációjára, és az így leírt tudás kezelésére jó alapot nyújtanak a szemantikus web számára kidolgozott technológiák, és az újabb gráf alapú adatbázisok és kereső motorok. Ide sorolható a Google Tudásgráfja is, amely az inspirációt adta a {{< cayley >}} kifejlesztéséhez.

Ez a szakácskönyv alapvetően praktikus oldalról közelíti meg a problémát.
Nem kíván szabatos, kimerítő áttekintést adni a fent felsorolt technológiákról, és elméletekről. Kizárólag azokat a fogalmakat próbálja közérthető, egyszerű, tömör formában leírni, amelyekre a {{<cayley>}} épít.

A tartalom három fő fejezetre tagolódik.
1. Az ["Alapfogalmak"]({{< ref "/basic-concepts" >}}) c. fejezet ismerteti azokat a tudnivalókat, amelyek szükségesek ahhoz, hogy a {{<cayley>}}-t használni tudjuk.
2. ["A Cayley rendszer áttekintése"]({{< ref "/cayley-overview" >}}) c. fejezet segít eligazodni abban, hogy milyen elemekből áll a {{<cayley>}} "ökoszisztéma", és az egyes elemeit milyen módon lehet használni, hol találunk hozzá dokumentációt.
3. A ["A Tudás-Gráf használata"]({{< ref "/working-with-cayley" >}}) c. fejezet alkotja a szakácskönyv fő tartalmát. Ebben találhatjuk az egyes használati eseteket, kezdve az egyszerűbbekkel, majd haladva a bonyolultabbak irányában.

